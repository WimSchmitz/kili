<!DOCTYPE html>
<html lang="nl">
<link rel="stylesheet" href="styles.css">


<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kilimanjaro Dagboek</title>
    <link rel="stylesheet" href="styles.css">
</head>

<body>
    <header>
        <h1>Kilimanjaro Dagboek</h1>
    </header>

    <section id="blog" class="blog">
        <article>
            <h2>Dag 1 - De aanloop</h2>
            <p><strong>10km - 1900m > 3000m</strong></p>
            <p>We vertrekken naar het startpunt van de Machame-route in een busje dat duidelijk te klein is voor ons en
                onze voltallige crew. Voor het eerst beseffen we hoe groot die eigenlijk is: negen dragers, een kok en
                twee gidsen zullen ons de komende zeven dagen vergezellen. We komen aan bij de poort en moeten nog even
                wachten, omdat de dragers graag eerder willen vertrekken. Ze staan erop dat alle tenten klaarstaan
                op het moment dat wij op de kampplaats arriveren. We wachten dan maar bij het infocentrum, samen
                met een aantal andere groepjes trekkers (voornamelijk Europeanen), tot onze gids ons komt
                halen. We babbelen wat, maar willen vooral graag vertrekken.</p>
            <img src="./images/1.jpg" alt="">
            <p>Ongeveer veertig minuten later komt Kingu, onze assistent-gids, ons halen. Vol goede moed maken we onze
                eerste
                hoogtemeters, op dat moment nog over asfalt. We trekken het bos in, dat bijna aanvoelt als een
                regenwoud. De
                bomen torenen hoog boven ons uit en slechts af en toe vangen we een glimp op van onze omgeving. Al snel
                merken we dat het tempo van de gids voor ons wat te laag ligt. “Pole pole” – “rustig aan” – hadden we al
                vaak gehoord, maar zó traag? Dat konden wij, jonge atletische gasten, toch niet maken? We hadden immers
                onze Strava opgezet!</p>
            <img src="./images/2.jpg" alt="">
            <p>Om 17:00 uur komen we aan op de eerste kampplaats, een halfuur voor Kingu. Een rondje aapjes spotten
                later
                vertelt hij ons dat dit de laatste keer was dat hij ons zomaar onze gang zou laten gaan.
                Vanaf morgen was het geen speeltuin meer!</p>
            <p>Op dat moment denken we allemaal stiekem hetzelfde: als we vandaag al 1.100 hoogtemeters hebben afgelegd,
                dan wordt de rest toch een lachertje? Maar goed dat we dat niet hardop hebben gezegd. :)</p>
        </article>
        <article>
            <h2>Dag 2 - De microbe</h2>
            <p><strong>7km - 3000m > 3900m</strong></p>
            <img src="./images/3.jpg" alt="">
            <p>We staan op, goed uitgerust en klaar voor de tweede dag. Bij vertrek schijnt de zon prachtig, en
                voor het eerst sinds onze aankomst in Tanzania vangen we een glimp op van wat ons te wachten staat:
                de top van de Kilimanjaro piekt kort boven de bomen uit. Hij lijkt bijna klein van zo ver weg!
                Na gisteren is ons vertrouwen enorm gegroeid. Als die 1.100 hoogtemeters zo goed meevielen,
                zal de rest toch ook wel lukken? Misschien begint dat vertrouwen stilaan in hoogmoed te veranderen…</p>
            <p>In ieder geval begint de dag goed. We laten het regenwoud achter, dat plaats maakt voor kleinere, droge
                boompjes van een meter of twee hoog. Dat levert prachtige uitzichten op, en we stijgen vlotjes in de
                ochtend.
                Maar naarmate we hoger komen, wordt het al snel kouder. Er trekt mist op, en voor het eerst trekken we
                een trui aan.</p>
            <img src="./images/4.jpg" alt="">
            <p>De mist brengt een soort onheilspellend gevoel met zich mee. En niet geheel onterecht, want Cédric wordt
                elk uur een beetje stiller en het is duidelijk dat hij zich niet al te best voelt. Hoofdpijn en buikpijn
                beginnen de kop op te steken. We zijn nog maar net boven de 3.000 meter, dus het lijkt ons sterk dat het
                aan de hoogte ligt – zeker gezien Cedrics ervaring met trektochten door hooggebergte…</p>
            <p>We proberen de moed erin te houden. We bereiken de kampplaats al rond 13:00 uur. Korte etappes met
                niet te veel hoogtemeters tegelijk zijn goed voor de acclimatisatie, en ook de komende drie dagen
                zullen er gelijkaardig uitzien. Cédric kruipt de tent in voor een dutje, terwijl Michiel en ik nog
                even een korte extra klim maken.</p>
            <img src="./images/5.jpg" alt="">
            <p>Ons doel is een grot: 1,60 meter hoog en nauwelijks 15 vierkante meter groot. Vroeger, voordat tenten
                hier
                naartoe werden gebracht, sliepen tot wel 100 mensen tegelijk in dergelijke grotten om te schuilen voor
                de
                natuur tijdens hun trektocht naar boven. Of dat verhaal echt waar is, weten we niet, maar we geloven
                onze
                gids maar op zijn woord. We keren terug naar de kampplaats, waar het helaas niet beter gaat met Cédric.
                Integendeel, hij heeft duidelijk koorts en voelt zich beroerd.</p>
            <p>We waarschuwen de gids, die bevestigt dat het onwaarschijnlijk is dat de hoogte de boosdoener is. We
                zoeken
                naar andere oorzaken: zou het liggen aan het overheerlijke, maar rudimentaire diner in het huis van onze
                chauffeurs, eergisteren? Of misschien gewoon aan het feit dat de griep rondging op de Wonka-office in de
                week voor ons vertrek?
                We hebben er het raden naar. Onze moed begint een beetje te zakken, maar onze gids, Manase, stelt ons
                gerust.
                Met een wijselijk "Hakuna Matata" stuurt hij ons vroeg naar bed.</p>
            <img src="./images/6.jpg" alt="">
        </article>
        <article>
            <h2>Dag 3 - Het keerpunt</h2>
            <p><strong>10km - 3900m > 4600m > 4000m</strong></p>
            <p>Acclimatisatiedag 2. Vandaag moeten we over "Lava Tower Camp", 4600 meter hoog, en dit is de eerste keer
                dat we echt de hoogte zouden kunnen voelen. Normaal gaat deze dag ook gepaard met prachtige uitzichten,
                maar het ziet er niet naar uit dat we daar veel van zullen kunnen zien.</p>
            <img src="./images/7.jpg" alt="">
            <p>Bovenop deze mindere weersomstandigheden, is Cédric trouwens verre van beter geworden. Met koorts,
                hoofdpijn,
                misselijkheid, buikpijn en diarree als symptomen die eerder erger worden dan verbeteren, twijfelt hij er
                zelfs aan
                of hij de top zal halen. Hij stelt deze dag als ultimatum om te beslissen of hij terug moet keren. Ook
                bij mij
                beginnen hoofdpijn en diarree de kop op te steken…</p>
            <p>We staan er dus absoluut niet goed voor. Onze motivatie ligt een beetje op een dieptepunt als we dan toch
                maar
                door de miezer beginnen aan onze wandeling. We komen langs "de grootste Kilimanjaro-Cactus" van heel de
                berg,
                maar je kunt misschien aan onze gezichten afleiden dat hij ons maar matig kan bekoren.</p>
            <img src="./images/8.jpg" alt="">
            <p>Cédric en ik komen tegen 17:00 uur aan in Baranco Camp. Op dat moment heeft Michiel, die zelfs los van
                onze
                ziekte duidelijk meer atletisch is (zijn bezoekjes aan Animo hebben duidelijk zijn vruchten afgeworpen),
                ons al even achtergelaten om in zijn eigen tempo de route af te leggen.</p>
            <img src="./images/9.jpg" alt="">
            <p>Welke gevoelens schuilen er achter deze glimlachende, of misschien beter gezegd grimlachende gezichten?
                We zijn uitgeput, en eigenlijk nog steeds niet echt in staat om het positieve te zien, maar toch:
                we hebben vandaag gehaald. Morgen en overmorgen staan nog veel gemakkelijker etappes op het programma,
                en als we uitgaan van een klassieke "buikgriep", zou die toch stilaan moeten beginnen uit te werken.
                Op hoop van zegen.</p>
        </article>
        <article>
            <h2>Dag 4 - Een sprankel hoop</h2>
            <p><strong>5km - 4000m > 4000m</strong></p>
            <p>We beginnen met het slechte nieuws: de weersomstandigheden verslechteren nog een beetje. De vorige nacht
                hadden we nog droog kunnen genieten van een ver uitzicht over Moshi Town, en achter ons de top van de
                Kilimanjaro, weliswaar met onheilspellende bliksem en donder op de achtergrond. Maar tegen deze ochtend
                is het duidelijk dat de miezer van gisteren zal transformeren in een regen die af en toe flink zal
                neerkomen.</p>
            <p>Alhoewel… We hadden ons hierop voorbereid! Alle drie zijn we in de weken voor deze reis langs de
                Decathlon,
                AS Adventure en Kariboe geweest om het nodige materiaal in te slaan om ons te beschermen tegen de
                onvoorspelbare weersomstandigheden van de Kilimanjaro. Dus hier kun je Cédric in zijn volledig
                regenbestendige
                outfit de berg zien trotseren:</p>
            <img src="./images/10.jpg" alt="">
            <p>En dan komt het goede nieuws: Wat zien we op deze foto? Staat er zowaar een brede lach op zijn gezicht?
                Dat klopt! Hij voelt zich immers al een stuk beter dan gisteren. Hoewel er nog steeds veel wc-papier en
                allerhande alternatieven per dag door gaat (Michiel heeft ondertussen ook last van zeer onregelmatige
                stoelgang), is Cédric tot een niveau gekomen waarop een paracetamol hem meer dan ok doet voelen.</p>
            <img src="./images/11.jpg" alt="">
            <p>Daarbovenop is het een heel korte dag. Na 3,5 uur wandelen komen we al aan op de kampplaats, op dezelfde
                hoogte als gisteren. Manase tipt Michiel en Cédric, die het al verschillende nachten koud hebben, om een
                bidon met warm water in onze slaapzak te steken. Het is de eerste van vele gouden tips die hij op ons
                zal
                loslaten tijdens deze cruciale fase van de beklimming.</p>
            <img src="./images/12.jpg" alt="">
            <p>We spelen nog wat spelletjes, genieten van een opnieuw overheerlijke maaltijd van Tulo, onze kok, en dan
                zou het tijd zijn voor de avond. Maar voordat we ons bed in kruipen, valt het op hoe de lucht opklaart,
                en de wolken plaatsmaken voor een van de mooiste uitzichten tot nu toe.</p>
            <img src="./images/13.jpg" alt="">
        </article>

        <article>
            <h2>Dag 5 - De voorbereiding
            </h2>
            <p><strong>7km - 4000m > 4600m
                </strong></p>
            <p>T-minus one. The day before.

                Opnieuw hebben we lang geslapen, met weliswaar veel wakkere momenten, maar wanneer de ochtend aanbreekt,
                wordt het duidelijk dat de Kilimanjaro ons toelacht, en wij haar. Dit kan niet meer misgaan!</p>
            <img src="./images/14.jpg" alt="">
            <p>
                Het is al met al maar een korte klim, en vandaag lijkt het wel of het wandelen vanzelf gaat. Voor we het
                goed en wel beseffen, komen we aan op Barafu Camp, oftewel “base camp”.

                Barafu is Swahili voor “ijs”. De naam heeft het kamp te danken aan haar hoogte boven de sneeuwgrens,
                alhoewel die door de klimaatverandering nu net boven het kamp ligt.
            </p>
            <img src="./images/15.jpg" alt="">
            <p>Ondanks het gebrek aan sneeuw is het verre van een gezellige kampeerplek. Vegetatie hebben we al
                even niet meer gezien; we moeten het hier stellen met ruige rotsen en gruissteen, met slechts hier en
                daar een aantal vlakke plekken waar plaats is voor tenten. Weinig bescherming dus voor de wind die
                constant inbeukt op onze tenten. Regen wisselt af met vlagen van hagel en sneeuw.

                Deze onherbergzame plek zal deze nacht het startpunt vormen van onze poging om de Kilimanjaro officieel
                te overwinnen.

                We krijgen de briefing van Manase: vanavond staan we om 23u op, om stipt om middernacht te vertrekken.
                De bedoeling is om nog voor zonsopgang op de top te zijn. Dat zijn dus 1300 hoogtemeters in het donker,
                bij temperaturen van -15 graden Celsius! Enkele punten waar we op moeten letten:
            </p>
            <ul>
                <li>
                    Onze Camelbags zullen gaandeweg bevriezen. Stop een aparte drankbidon omgekeerd in een aantal sokken
                    in je rugzak. Ook die zal bevriezen, maar op die manier langs de onderkant waardoor je er nog van
                    kan drinken bij de afdaling.
                </li>
                <li>Je gaat hoofdpijn krijgen, dat hoort erbij. Neem een aspirine van tevoren en bijt erdoorheen. Pas
                    als je duizelig begint te worden, wordt het echt gevaarlijk.
                </li>
                <li>Als je moet overgeven, laat dat maar komen. Meestal heb je meer energie daarna dan ervoor.
                </li>
                <li>Alleen wij en de twee gidsen gaan tot boven. De rest van de crew blijft in Barafu Camp. Er komt wel
                    nog één drager mee. Mocht het met één van ons drie zo slecht gaan dat het er vroegtijdig opzit, kan
                    deze persoon mee naar beneden met hem, terwijl de rest van de groep voltallig blijft.
                </li>
                <li>We blijven maar vijf minuten tot een kwartier op de top. Langer, en het zou ons wel eens te veel
                    kunnen worden qua hoogteziekte.
                </li>
            </ul>
            <p>Om maar niet te zeggen: het gaat een helse nacht worden.</p>

        </article>

        <article>
            <h2>Dag 6 - Deel 1: De Top</h2>
            <p><strong>4km - 4600m > 5895m</strong></p>
            <p>Natuurlijk zijn we alle drie al wakker tegen half elf. Piekerend denken we elk apart in onze slaapzak na
                of we zeker alles mee hebben, genoeg lagen aan hebben, en herhalen we nog eens waar alles ligt,
                ook al hebben we alles gisteren al tot in de puntjes voorbereid.

                Om 11u stipt staat Manase aan onze tent. Het circus kan beginnen. We trekken alle lagen kleding aan die
                we hebben voorzien: een thermische onderlaag, merino wollen shirt (aanrader voor elke wandeltocht, maar
                €30 in de Decathlon!), fleece, donsjas, en een regenjas tegen de wind. Nog een laatste kleine hap, en we
                gaan er op uit, op dat moment nog onder een maanverlichte hemel.
            </p>
            <img src="./images/16.jpg" alt="">
            <p>We hebben geen foto’s van de weg naar omhoog, dus woorden zullen moeten volstaan om onze klim te
                beschrijven. Net zoals de vorige vier dagen is het tempo traag. Maar deze keer is het ook effectief heel
                duidelijk dat we elke kleine stap die we sneller nemen dan het tempo van de gids, meteen moeten bekopen,
                en een aantal seconden volledig buiten adem zijn. Op het gemak dus!
            </p>
            <p>Maar door dat trage tempo warmen we wel niet echt op. De twee paar sokken die we aanhebben, blijken al
                snel geen overbodige luxe, en mijn tenen beginnen al snel even koud aan te voelen als na een paar uur
                buiten op het terras bij Chez Richard in het hart van de winter. Bij Michiel zijn vooral zijn handen die
                hem parten spelen. We houden grotendeels onze handen (inclusief 2 paar handschoenen) in onze zakken,
                maar
                het parcours is soms technisch en elke keer als we die eruit halen, voelen we ze een beetje meer
                afkoelen.
                Voor de rest valt het al bij al nog mee; onze lagen zijn dik genoeg om het eerste gedeelte te
                overbruggen.
                Tot zowel Michiel als ik op een bepaald moment opnieuw naar de wc moeten. Hier waren we voor
                gewaarschuwd: onze maag zou geen rekening houden met de kou en wel eens genadeloos kunnen toeslaan in de
                nacht.
                Op beide momenten was er weinig tot geen beschutting te vinden, dus gingen we in volle wind naar de wc.
                Ik denk dat weinig mensen op aarde die nacht koudere billen hebben gehad dan wij twee…
            </p>

            <p>Onze dafalgans zijn er allemaal al doorgegaan bij onze ziekte van het begin van de reis. Maar gelukkig
                hebben we alle drie een aspirine gekregen van drie Duitsers die de tocht gisteren gemaakt hadden -
                “Exhausting” was het enige woord waar ze op konden komen toen we hen vroegen hoe het voor hen geweest
                was. Op hun aanraden nemen we die aspirines zodra de hoofdpijn feller begint te worden dan een kleine
                kater, wat tegen twee uur ‘s ochtends het geval is.
            </p>
            <p>Hoe hoger we komen, hoe minder we ook praten. Ik denk dat we alle drie op dat moment enorm hard aan het
                afzien zijn, maar ook een soort resolute vastberadenheid voelen. Zeker na de afgelopen dagen, moeten en
                zullen we boven geraken, koste wat het kost. Wanneer we een groep passeren die nóg vroeger is
                vertrokken, beseffen we dat wij de voorste groep zijn die vandaag de Kilimanjaro beklimt. Cédric merkt
                op dat er vanaf dit moment niemand in heel Europa en Afrika zich hoger bevindt dan wij zessen. Het
                tovert toch nog een glimlach op onze vermoeide gezichten, en een zweem van trots voegt zich bij die
                vastberadenheid.
            </p>
            <p>Af en toe nemen we een korte, meestal staande pauze. We eten een energiereep, drinken water (althans tot
                effectief het water in onze camelbacks bevroren raakt). Zittend koelen we toch maar af en niemand heeft
                zin om langer dan een paar minuten stil te staan. Door onze handschoenen en soms bevroren vingers
                verliezen we behendigheid, dus we helpen elkaar zo goed we kunnen met elkaars ritsen, koekverpakkingen,
                petzls, mutsen en buffs. Meer dan ooit is dit een stilzwijgend teamwerk aan het worden om elkaar naar
                boven te helpen.
            </p>
            <p>Een eeuwigheid later topt de steile weg af, en staan we op een plat stuk: Stella Point. We hebben de rand
                van de vulkaan bereikt, en staan op een soort bergkam tussen de bergwand en de krater. Een grote
                overwinning, want eindelijk zijn we van die vervloekte pitchbacks af. We zijn nog niet boven, maar we
                hebben toch al 1150 van de 1300 hoogtemeters voltooid en de steilste stukken zijn we gepasseerd. “Niet
                te lang blijven plakken! We komen hier straks nog terug als het lichter is”, roept onze gids ons toe. We
                maken toch nog snel een foto en zetten onze tocht voort.
            </p>
            <img src="./images/17.jpg" alt="">
            <p>Vanaf nu is het letterlijk ploeteren door de sneeuw, langs de bergkam af richting Uhuru Peak. De felste
                wind tot nu toe scheert over ons heen, en zwiept vanuit de krater sneeuw omhoog. Hij maakt elke vorm van
                langere communicatie moeilijk, maar af en toe overstijgt een schreeuw van iemand van ons de wind -
                rauwe, luide uitroepen, waar aanmoediging, emotie, pijn, vermoeidheid, en nog zo veel meer achter
                schuilgaan. Voor we het goed en wel beseffen, doemt er opeens een bord voor ons op, en is het moment daar: We hebben
                het officiële dak van Afrika bereikt, en de Kilimanjaro overwonnen!
            </p>
            <p>We schreeuwen het uit van blijdschap en ontlading, en vallen elkaar in de armen. Ik denk dat je aan de
                foto’s kunt zien dat er nog maar weinig rekening gehouden wordt met presence op dit moment. Ik laat ze
                maar voor zichzelf spreken.
            </p>
            <img src="./images/19.jpg" alt="">
            <img src="./images/20.jpg" alt="">
            <p>Zoals je kunt zien, is het nog pikdonker en sneeuwt het hard, dus we blijven niet heel lang boven. Al bij
                al zijn we misschien 5 minuten daar geweest, maar het zijn momenten die ik niet snel zal vergeten!
            </p>
        </article>
        <article>
            <h2>Dag 6 - Deel 2: Het dal</h2>
            <p><strong>21km - 5895m > 1600m</strong></p>
            <p>De weg naar beneden is voor mij nog een stuk zwaarder dan naar boven. De aspirine is uitgewerkt, of is 
                althans niet sterk genoeg voor de bonkende pijn die mijn hoofd aan het overnemen is. Ik kan absoluut 
                niet meer helder nadenken, en van de afdaling terug naar Stella Point herinner ik me weinig. Ik laat 
                het dus bij foto’s van Cédric en Michiel, die beter hebben kunnen genieten van een van de mooiste 
                zonsopkomsten op aarde.
            </p>
            <img src="./images/21.jpg" alt="">
            <img src="./images/22.jpg" alt="">
            <img src="./images/23.jpg" alt="">
            <p>Terug aangekomen bij Stella Point, bereikt mijn koppijn zijn piek. Het plan was om wat langer te 
                pauzeren om van het uitzicht te genieten, maar zodra mijn reisgenoten beseffen hoe fel ik afzie, 
                beslissen we om toch maar snel naar beneden af te dalen.
            </p>
            
            <p>De tocht terug naar Barafu Camp gaat razendsnel. De zon die nu op de berg staat, doet snel alle vastgevroren 
                sneeuw-steenmix loskomen, en we nemen een pad dat ons toestaat om bijna naar beneden te springen, elke keer 
                ons hiel diep plantend in de losse bodem.
            </p>
            <img src="./images/24.jpg" alt="">
            <p>Ik vind het allemaal maar eng, zo’n tempo, en ben bang om mijn knieën kapot te maken, maar in ieder geval 
                trekt mijn hoofdpijn snel weg zodra we weer onder de 5000m komen.
            </p>
            
            <p>Om 7u15 komen we terug aan bij onze slaapplek van afgelopen avond. Het is ronduit zot om te beseffen wat 
                voor een avontuur we de afgelopen uren hebben meegemaakt, maar er staat ons een beslissing te wachten: 
                Manase had ons verteld dat het in theorie mogelijk is om in één dag weer helemaal beneden te geraken, 
                in plaats van in de helft nog een nachtje op adem te komen. Dit alternatief zou wel inhouden dat we nog 
                17 km zouden moeten afdalen, om tot bij de verharde weg te geraken.
            </p>
            
            <p>Misschien is dat een beetje ambitieus, maar de vooruitblik op een douche, een frisse pint en vooral een 
                echt bed heeft op dat moment al lang ons objectief beslissingsvermogen aangetast. Nauwelijks een uurtje 
                slaap later vertrekken we dan maar naar beneden!
            </p>
            
            <p>Het is vanzelfsprekend dat we moe zijn, maar we houden de moed erin en vooral het tempo. Rotsen maken 
                terug plaats voor struiken, struiken voor cactussen en boompjes, en boompjes al snel weer voor het 
                vertrouwde regenwoud van dag 1!
            </p>
            <img src="./images/25.jpg" alt="">
            <img src="./images/26.jpg" alt="">
            <img src="./images/27.jpg" alt="">
            <img src="./images/28.jpg" alt="">
            <p>17 ellenlange kilometers later komen we aan bij de poort. Er staat reeds een busje op ons te wachten, 
                maar vertrekken kunnen we nog niet: De Park Rangers staan erop dat we een certificaat van onze beklimming 
                krijgen, en natuurlijk werkt de printer niet. Daar zitten we dan, geradbraakt in een busje, te wachten 
                op een Tanzaniaanse printer. We zijn alle drie zelfs te moe om ons beklag te maken. Een eeuwigheid later 
                kunnen we eindelijk vertrekken. En ik moet toegeven, ik ben toch een beetje trots op mijn certificaat! :)
            </p>            
            <img src="./images/29.jpg" alt="">
        </article>
    </section>

    <footer>
        <p>&copy; 2025 Kilimanjaro Dagboek</p>
    </footer>
</body>

</html>